---
layout: post
title:  "Recept: Chleba bez hnětení"
description: Recept je velmi jednoduchý a nezabere moc času, jen je třeba počítat s větší péči v průběhu. Skvělá kůrka za to stojí.
date:   2017-09-28 07:3S0:00 +0530
categories: jekyll update
img: chleba.jpg
categories: [cooking]
color: 1976D2
author: alyosha
---

Recept je velmi jednoduchý a nezabere moc času, jen je třeba počítat s větší péči v průběhu. Skvělá kůrka za to stojí.

# Suroviny

* 3 hrnky mouky (kombinuji žitnou, pšeničnou a špaldovou dle chuti)
* 1,5 hrnku podmáslí (pokud nemáte, můžete nahradit vodou)
* 2 lžičky soli
* půl lžičky instantního droždí (dle velikosti hrnku, pro menší šálek spíše čtvrt lžičky)
* 1 lžička chlebového koření (či jiné koření dle chuti)
* hrst semínek - slunečnice, možno přidat len, sezam, dýňová semínka, sekaná sušená rajčata a olivy

# Postup

1. V míse smícháme suché ingredience a opatrně vmícháme podmáslí (či vodu), aby byla výsledná konzistence kompaktní, ale ne příliš rozmáčená. Celozrná mouka vsákne více vody než bílá. 
2. Mísu zakryjeme čistou utěrkou a necháme v teplém místě kynout 12-18 hodin.
3. Poté přendáme těsto na pomoučený vál a několikrát je přeložíme a utvoříme kouli, kterou necháme ještě 2 hodiny kynout zabalenou do dobře pomoučené utěrky.
4. Troubu nastavíme na 230°C a vložíme vyhřát i nádobu s poklicí (litinový hrnec do trouby nebo skleněná zapékací mísa s víkem). Rychle, ale opatrně, vložíme do nádoby nakynuté těsto a pečeme 30 minut zakryté. 
5. Nakonec sejmeme víko a pečeme ještě 10-25 minut, dokud chléb nezíská krásnou kůrčičku.


