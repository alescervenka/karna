---
layout: post
title:  "Recept: Vařený humr se salátem"
description: Jak uvařit čerstvého humra?
date:   2018-03-25 07:3S0:00 +0530
categories: jekyll update
img: humr_se_salatem.jpg
categories: [cooking]
color: 00897B
author: alyosha
---

Jak uvařit čerstvého humra?

# Suroviny

Na dvě porce budeme potřebovat:

* jednoho živého humra (na fotce humr americký)
* zeleninu na salát dle chuti: okurku, rajčata, polníček, kadeřavý salát
* trochu parmazánu a citronové šťávy
* olivový olej
* máslo
* majonézu
* sůl

# Postup

Humra zabijeme a uvaříme tak, jak radí Gordon Ramsay na [tomto videu](https://www.youtube.com/watch?v=-W37TDK6dBM&t=43s):

* Připravíme si velký hrnec s vodou tak, aby se do ní dal humr ponořit celý. Vodu osolíme, hrnec zakryjeme pokličkou a přivedeme k varu.
* Když voda vaří, zabodneme ostrý nůž doprostřed hlavohrudi humra. Špičku nože zabodneme v místě, kde má humr příčnou rýhu (na fotce označeno čerchovanou modrou čárou). Poté hlavu nožem podélně rozřízneme (směrem k očím, jak to znázorňuje žlutá šipka na fotce) a humra vložíme do vroucí vody. 

![porážka humra]({{site.baseurl}}/images-hq/porazka_humra.jpg)

* Humra necháme vařit. Gordon vaří humra dvě minuty. Pokud Vám to přijde málo, můžete vařit o něco déle. Ovšem pozor, po asi deseti minutách ve vřící vodě už bude maso celkem tuhé.
* Uvařeného humra vytáhneme z hrnce a s pomocí nůžek a válečku vytáhneme maso ze skořápky. Užitečné tipy jsou k vidění ve výše odkazovaném videu.
* Nasekáme si zeleninu na salát. Ochutíme trochou olivového oleje a citronové štávy, posypeme hoblinami parmazánu a zamícháme.
* Pokud se nám maso humra nezdá dost teplé, můžeme ho krátce orestovat na másle.

Podáváme tak, že kousky humra položíme na salátové hnízdo s majonézou. 