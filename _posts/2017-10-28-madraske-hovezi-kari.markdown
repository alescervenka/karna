---
layout: post
title:  "Recept: Madráské hovězí karí"
description: Indické jídlo z hovězího masa? Ano - recept totiž pochází z tamní muslimské komunity.
date:   2017-10-28 07:3S0:00 +0530
categories: jekyll update
img: madraske_hovezi_kari.jpg
categories: [cooking]
color: 7E57C2
author: alyosha
---

Indické jídlo z hovězího masa? Ano - recept totiž pochází z tamní muslimské komunity.

Je třeba upozornit, že se pokrm hodí jen pro ty, kdo mají rádi jídlo pálivé.

# Suroviny

Na čtyři až šest porcí potřebujeme:

* 0,5 kg libového hovězího, nakrájeného na kostky
* 3 lžíce pasty madras masala
* 4 lžíce rostlinného oleje
* 4 dcl hovězího vývaru
* 1 velkou cibuli, pokrájenou na tenké plátky
* 3-4 hřebíčky
* 4 zelené tobolky kardamomu
* 2 celé badyány
* 4 nasekané čerstvé zelené chilli
* 2 čerstvé či sušené červené chilli, také nasekané
* 1 lžička mleté kurkumy
* 4 lžíce tamarindové šťávy (pokud nemáte, můžete nahradit šťávou citronovou)
* cukr krystal podle chuti
* sůl
* nasekaný čerstvý koriandr na ozdobu
 

# Postup

1. Ve woku osmahneme na oleji cibulku dozlatova. 
2. Přidejte koření s pastou a smažte 2-3 minuty.
3. Přidejte hovězí a dobře promíchejte. Maso zprudka osmažte a poté celý obsah přendejte do papiňáku.
4. Přidejte do hrnce hovězí vývar, zavřete jej a duste maso doměkka.
5. Odkryjte hrnec, přidejte tamarindovou šťávu, cukr a sůl a ještě 5 minut vařte.

Podáváme s rýží.